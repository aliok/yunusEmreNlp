Dünyanın mekrine gönlünü verme,
Sen de kurtulmazsın mevtin elinden.
Ben filanım diye göğsünü germe,
Sen de kurtulmazsın mevtin elinden.

Hani Meryem, hani ya oğlu İsa,
Ejderha olurdu elinde Asa.
Firavun' un kavmiyle cenk eder Musa, 
O da kurtulmadı mevtin elinden.

Yunus balık ile deryada yüzdü,
İskender seyredip âlemi gezdi. 
İndi Süleyman'ın tahtını bozdu,
Sen de kurtulmazsın mevtin elinden.

Nemrut İbrahim'le çok cenk eyledi,
Semaya çıkmaya hem kasdeyledi.
Son-ucu bir sinek helâk eyledi, 
Sen de kurtulmazsın mevtin elinden.

Gökten Kur'an ayet ayet inerdi,
Dertli olanlara derman olurdu.
Dünyada kalsa Muhammed kalırdı,
Sen de kurtulmazsın mevtin elinden.

Yunus Emre ister dünyada iman,
Hani tahtın yel götüren süleyman. 
Lokman da bulmadı derdine derman,
O da kurtulmadı mevtin elinden 

