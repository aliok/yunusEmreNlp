Arayı arayı bulsam izini, 
İzinin tozuna sürsem yüzümü. 
Hak nasip eylese görsem yüzünü, 
Ey sevdiğim gönül arzular seni.

Bir mübarek sefer olsada gitsem
Kabe yollarında kumlara batsam 
Hup cemalin birkez düşte seyretsem
Ey sevdiğim gönül arzular seni.

Yitirdim o dostu bilmem ne yanda?
Sevgisi gönülde, muhabbet canda.
Yarın mahşer günü ulu divanda,
Ey sevdiğim gönül arzular seni.

Yunus senin methin eder dillerde,
Sevilirsin bütün bu gönüllerde.
Ağlayı ağlayı gurbet ellerde,
Ey sevdiğim gönül arzular seni.

