Doldur bize sun kadehi, aşk şarabından ey sâki,
Ol denizden içir bize, k'andan içer seyh-u faki.

Sohbetimiz ilâhîdir, sücümüz Kevser suyudur,
Şahımız şahlar şahıdır, çalgımızdır dost fırakı.

Kim ki bir dem sohbet ola, müftü müderris mat ola,
Bir ilâhî devlet ola, ondan içen oldu bâki.

Hırka ile taç yol vermez, fereciyle âlim olmaz,
Din diyanet olmayacak okusan yüz bin varakı.

Okudun yedi mushafı, ha taat gösterir safî,
Çünkü amel eylemedin, gerekse var yüz yıl oku.

Bin kez hacca vardın ise, bin kez gaza kıldın ise,
Bir kez gönül kırdın ise, gerekse var yollar doku.

Gönül mü yeğ, Kabe mi yeğ? Ayıt bana aklı eren,
Gönlü yeğ durur zira kim, gönüldedir dost durağı.

Gönüllerin komşuların ısmarladı Hak Resûl'e,
Miraç Gecesi dost ile bu keleci oldu dakı.

Yunus işin budur hemen, tutgıl gönüller eteğin,
Dilersen bâki olasın, gönüller oldular bâki.

