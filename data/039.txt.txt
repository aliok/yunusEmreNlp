Aşkâre kıldım bugün pinhânımı,
Can veriben buldum ol cananımı.

Can gönül hayran kalıptır maşuka,
Maşuk ile sürerem devranımı.

Dert gerektir, dert gerektir, dert gerek,
Kim gerek derde, verem dermanımı.

Bî-mekânım onun için bu dünyada,
Kimsene bilmez benim mekânımı.

Kânı buldum-u n'iderem ayrığı?
Yağmaya verdim bugün dükkânımı.

Tup benim çevgânı aldım çalarım,
Kim ala bu toptan çevgânımı?

Yer benimdir, gök benimdir, arş benim,
Gör nicesi germişem sayvanımı.

Yunus olduysa adım, pes ne acep?
Okuyalar defter-ü divânımı.

