Bana bu ten gerekmez can gerektir
O baki Cennet'e iman gerektir. 

Zehi mürşit ki bizi Hakk'a iltür, 
Aşık canı ona kurban gerektir. 

Bular hot geçti uçmak arzusundan, 
Didar göstermeye sultan gerektir. 

N'iderim uçmağı yahut huriyi, 
Bana dergahına seyran gerektir. 

Eğer Muhammed'e ümmet olursan, 
Dilinde zikr ile Kur'an gerektir. 

Namaz ü vird ü tesbih, zikr ü Kur'an, 
İnayet bunlara Hak'tan gerektir. 

Hakikat şerbetin içen âşıklar, 
Başı açık, teni uryan gerektir.

Aşık Yunus bu sırrı anlayanın, 
Ciğeri büryan, gözü giryan gerektir.

