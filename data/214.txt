Ey gönlümün eğlencesi,
Ayıt bana n'eyleyeyim.
Aşkından oldum avare,
Derdim kime söyleyeyim.

Mülk-ü fenadan geçeyim,
O dost iline uçayım.
Dalayım aşk ummanına,
Denizlerin boylayayım.

Aşk odu vurdu canıma,
Dökeyim aşkın hanına.
Âşıklar gelsin yanıma,
Âşıkları toylayayım.

Girdim aşkının bağına,
Baktım sağıma soluma.
Türlü çiçekler derleyip,
Güllerini yıylayayım.

Âşık olayım o güle,
Düşsün âleme gulgule.
Hezar destan olayım ben,
Dost bağını yaylayayım.

Yırtam yakamı il-ü şar,
Dün günü kılam ah-u zar.
Değiben dertli başıma,
Zarılıklar eyleyeyim.

Yunus der ki: Erenlerin,
Dirliğini dirilmedin.
Gücüm yettiğince yârin,
Soylarını soylayayım.

