Canlar canını buldum, 
Bu canım yağma olsun. 
Assı ziyandan geçtim, 
Dükkânım yağma olsun.

Ben benliğimden geçtim, 
Gözüm hicabın açtım, 
Dost vaslına eriştim, 
Gumanım yağma olsun. 

Benden benliğim gitti, 
Hep mülkümü dost yuttu. 
La-mekâna kavm oldum, 
Mekânım yağma olsun.

Taalluktan üzüştüm, 
O dosttan yana uçtum. 
Aşk divanına düştüm, 
Divanım yağma olsun. 

İkilikten usandım, 
Birlik hanına kandım. 
Derd-i şarabın içtim, 
Dermanım yağma olsun. 

Varlık cun sefer kıldı, 
Dost andan bize geldi, 
Viran gönül nur doldu, 
Cihanım yağma olsun. 

Geçtim bitmez sağınçtan, 
Usandım yazdan, kıştan. 
Bostanlar başın buldum, 
Bostanım yağma olsun. 

Yunus ne hoş demişsin, 
Balla, şeker yemişsin. 
Ballar balını buldum, 
Kovanım yağma olsun. 

