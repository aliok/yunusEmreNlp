Âşık oldum bugün meydan içinde, 
Benim hey pehlivan merdan içinde. 

Bu dem aşkın suyuyla gayrı yudum, 
Acep arif benim irfan içinde .

Bugün aşk bahrinin gavvası oldum, 
Gevherler bulmuşum umman içinde. 

Benim bugün harabât- ü melâmet, 
Benim o yürüyen seyran içinde. 

Eğerçi küfr donun giydi sûret, 
Gönül canı görür iman içinde.

Eğer arif isen bilgil ki binâ
Geri kendisidir dükkân içinde. 

Onu isteyeci çoktur velâkin, 
Benim mahrem hemen mihmân içinde.

Yunus, aşk ile kaimdir bu âlem,
Onun çün devreder devran içinde.

