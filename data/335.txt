N'ideyim gönlümü aşktan usanmaz,
Varır aşka düşer, hiç bana tınmaz.

Döner gönlüm bana öğüt verir hoş,
Aşık olan kişi, aşktan usanmaz.

Âşık cana kaldı, aşık olamaz,
Can terkin vurmayan maşuka ermez.

Âşık bir kişidir, bu dünya malın
Ahiret gussesin bir pula saymaz

Âşık öldü diye sela verirler
Ölen hayvan olur aşık olmaz

Bu dünyadan ahiretten içeri,
Âşıkın yeri vardır kimseler bilmez.

Âşıklar meydanı arştan yücedir,
Çalarlar çevganı topu belirmez.

Yunus bu tevhitte mahiv oldukça,
Gene gelmekliğe aklı belirmez.

