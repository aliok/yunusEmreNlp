Ben yürürüm yane yane
Aşk boyadı beni kane
Ne akilem, ne divane 
Gel gör beni aşk n'eyledi?

Gâh eserim yeller gibi 
Gâh tozarım yollar gibi 
Gâh akarım seller gibi 
Gel gör beni aşk n'eyledi?

Akar sulayın çağlarım
Dertli ciğerim, dağlarım 
Şeyhim anuban ağlarım 
Gel gör beni aşk n'eyledi?

Ya elim al kaldır beni 
Ya vaslına erdir beni 
Çok ağlattın, güldür beni 
Gel gör beni aşk n'eyledi?

Ben yürürüm ilden ile 
Şeyh sorarım dilden dile 
Gurbette hâlim kim bile?
Gel gör beni aşk n'eyledi?

Mecnun oluban yürürüm 
O yâri düşte görürüm 
Uyanıp melûl olurum 
Gel gör beni aşk n'eyledi?

Miskin Yunus biçareyim
Baştan ayağa yareyim
Dost ilinden avareyim
Gel gör beni aşk n'eyledi?

