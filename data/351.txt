O dost bize gelmez ise, ben dosta geri varayım,
Çekeyim cevri cefayı, dostun yüzünü göreyim.

Sermâye bir avuç toprak, onu dahi aldı bu aşk,
Ne sermâye var, ne dükkân, pazara niye varayım?

Kurulmuştur dost dükkânı, dost içine girmiş gezer,
Günahım çok gönlüm sezer, ben dosta çok yalvarayım.

Gönlüm der ki; dost benimdir, gözüm der ki; dost benimdir,
Gönlüm der ki göze; sabret, bir dem haberin sorayım.

Hak nazar kıldığı cana, bir göz ile bakmak gerek,
Ona ki Hak nazar kıldı, ben onu nice yereyim?

Tapduk der ki; Yunus'a bu aşk Hakk'a erse gerek,
Kamulardan o yücedir, ben ona nice varayım.

