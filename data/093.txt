Bir gün o hazrete karşı,
Varam ağlayı ağlayı,
Azraile hem canımı,
Verem ağlayı ağlayı. 

Çün Azrail ala canım, 
Geçe benim ömrüm günüm. 
Kefen ola cümle donum, 
Giyem ağlayı ağlayı. 

Ben yürürem yana yana, 
Gözüm yaşı döne kana, 
Bir gün şu karanlık sine, 
Girem ağlayı ağlayı. 

Mühür vuralar dilime, 
Zincir vuralar koluma. 
Amel defterim elime, 
Alam ağlayı ağlayı. 

Yunus'un hep budur işi, 
Yoluna fedadır başı. 
İman et bize yoldaşı, 
Diyem ağlayı ağlayı. 

