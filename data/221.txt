Ey yarenler aydamazam, 
Canım neye daldığını. 
Dil ile vasfedemezem, 
Gönlümü kim aldığını.

Gönlüm dolu, sığmaz dile,
Âşıktır o, kim hâl bile? 
Aşk nicesi verdi yele, 
Anlayamaz n'olduğunu.

Aşktan haber bilenlerin, 
Aşk derdile dolanların, 
Küfrü imân olanların, 
Ayıplaman güldüğünü.

Ağlamak, gülmek âşıka, 
Dirilmek, ölmek âşıka. 
Kahr ile lütfü bir bilir, 
Bilmez melûl olduğunu.

Aşk Yunus'u eyledi lâl, 
Yunus kanı aşka helâl.
Koy varın etsin payımâl, 
Görmesin ayrıldığını.

