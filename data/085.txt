Bilir misiniz ey yârenler, gerçek erenler kandadır
Kanda baksam anda hâzır, kanda istesem andadır

Aşksızlara benim sözüm, benzer kaya yankısına
Bir zerre aşkı olmayan belli bilin yabandadır

Yalancılık eylemegil, aşka yalan söylemegil
Bunda yalan söyleyenin orda yeri zındandadır

Ey kend'özünü bilmeyen, söz ma’nisini bulmayan
Hak varlığın ister isen uş ilm ile Kur’ân’dadır.

Allah benim dediğine vermiş verir aşk varlığın
Kimde ki var bir zerre aşk, Çalap varlığı ondadır

Niceler aydır Yunus’a, kocaldın sen aşkı kogıl
Bu aşk bize yenle geldi, henüz dahî turvandadır

