İster idim Allah'ı, buldum ise ne oldu?
Ağlar idim dün ü gün, güldüm ise ne oldu? 

Erenler meydanında, yuvarlanır top idim, 
Padişah çevganında kaldım ise ne oldu? 

Erenler meclisinde deste kızıl gül idim, 
Açıldım, ele geldim, soldum ise ne oldu? 

Danişmentler, alimler medresede bulduysa, 
Ben harabat içinde buldum ise ne oldu? 

İşit Yunus'u, işit, uş yine deli oldu, 
Erenler manasına daldım ise ne oldu?

