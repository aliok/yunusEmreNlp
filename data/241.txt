Gelin bu faktan geçelim,
Lâle gevherler biçelim.
Aşkın şarabın içelim,
İçebilirsen gel beri.

Şahımdan destur almışam,
Ben mürşidime kanmışam,
Kanadımı bağlamışam,
Uçabilirsen gel beri.

Dost bahçesinin gülüyem,
Ben gülümün bülbülüyem,
Dört kapının kilidiyem,
Açabilirsen gel beri.

Açıktır bahçe kapısı,
Misler kokuyor kokusu,
Kıldan incedir köprüsü,
Geçebilirsen gel beri.

Yunus eydür: Halim yaman,
Dağları bürüdü duman,
İşte İncil, işte Kur'an,
Seçebilirsen gel beri.

