Bir sualim var sana ey dervişler ecesi, 
Meşâyih ne buyurur yol haberi nicesi?

Vergil suale cevap, tutalım olsun sevap,
Şûle kime gösterir aşk evinin bacası.

Evvel kapı şeriat emri nehyi bildirir,
Yuya günahlarını her bir Kur'an hecesi.

İkincisi tarikat kulluğa bel bağlaya,
Yolu doğru varanı yargılıya hocası.

Üçüncüsü marifet can gönül gözün açar,
Bu mâna sarayına arşa değin yücesi.

Dördüncüsü hakikat ere eksik bakmaya,
Bayram ola gündüzü, kadir ola gecesi.

Bu şeriat güç olur, tarikat yokuş olur,
Marifet sarplık durur hakikattır yücesi.

Dervişin dört yanında dört ulu kapı gerek,
Nereye bakar ise gündüz ola gecesi.

Ona eren dervişe iki cihan keşfolur,
Onun sıfatır över ol hocalar hocası.

Dört hal içinde derviş gerek siyaset çeke,
Menzile ermez kalır yol eri yuvacası.

Kırk kişi bir ağacı dağdan gücün indire,
Ya bunca mürid muhib Sırat nice geçesi.

Küfrün artarken sakın, imanın vurmayasın,
Yoksa sırsın güveci sebil olur güveci.

Dört kapıdır kırk makam, yüz altmış menzili var,
O erene açılır vilâyet derecesi.

Âşık Yunus bu sözü mûhal diye söylemez,
Mâna yüzün gösterir bu şairler kocası.

