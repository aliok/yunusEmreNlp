Can bir ulu kimsedir, 
Ten onun aletidir.
Her ne lokma yer isen,
Bedenin kuvvetidir.

Ne denli yer isen çok,
O denli yürüsen tok.
Cana hiç assı yoktur 
Hep suret maslahattır.

Bu can nimeti kanı,
Gelin bulalım anı.
Asayiş kılan canı,
Evliya sohbetidir.

Sohbet canı semirtir,
Hem aşıkın ömrüdür.
Hakk Çalab’ın emriyle,
Erenin himmetidir.

Erenin yüzü suyu,
Himmeti Arş’tan ulu.
Kimi görsen bu hulu 
Eren inayetidir.

İnayet onun işi,
Anlamaz değme bir kişi.
Bilgil bu hüma kuşu,
Âşıklar devletidir.

Yunus’un yanar içi,
Kamudan gönlül kiçi. 
Soy saylamamak suçu,
Erenin himmetidir. 

