Dosttan haber geldi yine, dostlar yarak etsin demiş,
Dirgensinler meşâyihe, er eteğin tutsun demiş.

Ben severim şu kulumu, yoksul ola sabreyleye,
Benden ona yol eyledim, Mirâcıma ersin demiş.

Şu kahr ile kazananlar, güle güle yedirenler,
Götürdüm perdelerini, didârıma baksın demiş.

Her bir kişi dosta vara, armağanın dosta vere,
Orda bizi anmayanlar, burda da utansın demiş.

Fâni dünyadan geçeriz, bâki mülküne göçeriz,
Armağan gerektir dosta, yüklü yükün tutsun demiş.

Ayıdın Yunus'a dursun, yüzünü toprağa sürsün,
Öğüdün kendiye versin, okuduğun tutsun demiş.

