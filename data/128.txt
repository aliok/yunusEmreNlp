Bu ömrüm yok yere harc etmişim ben, 
Canımı gör ne oda atmışım ben.

Kimesne kimseye etmemiş ola,
Onu ki kendime ben etmişim ben.

Amelim rahtını derdim götürdüm, 
Kamu assın ziyana satmışım ben.

Cihanda bir sınık saksıdan ötrü 
Günahım yabana ben atmışım ben.

Amelim her ne ki varsa riyadır,
Acep ihlası ne unutmuşum ben. 

Geceye eresini kimse bilmez, 
Tul-i emel başın uzatmışım ben. 

Dükeli ömrümü harcına sürdüm, 
Ziyandan bellidir, ne ütmüşüm ben. 

Ağuya bal diye parmak uzattım, 
Aşıma zehr-i katil katmışım ben. 

Biçare Yunus'un çoktur günahı, 
Hakkın dergâhına yüz tutmuşum ben.

