Hak nuru âşıklara her dem nüzûl değil mi?
Kime nüzûl değerse aşktan mazûl değil mi?

"El-kalbü minel kalbi" remzini sorun nedir?
Her gönülden gönüle rast doğru yol değil mi?

Karga ile bülbülü bir kafese koysalar,
Birbiri sohbetinden dâyim melül değil mi?

Öyle kim karga ister bülbülden ayrılmayı,
Bülbülün de maksudu billâhi şol değil mi?

Cahil ile arifin misali şuna benzer,
Cahil katında iman mâlum meçhul değil mi?

Yetmiş iki milletin sözünü arif bilir,
Yunus Emre sözleri cümle usûl değil mi?

