Biz kime âşık isek, âlemler ona âşık, 
Kime değil diyelim, bir kapıdır bir tarîk.

Biz neyi sever isek, maşûka onu sever, 
Dostumuzun dostuna yad endişe ne lâyık.

Sen gerçek âşık isen, dostun dostuna dost ol, 
Bu halde kalır isen, dosta değil yaraşık.

Kime az bakar isen, aslı yüce yerdedir,
Bun yerinde durana sığını geçer ferık.

Yetmiş iki millete kurban ol âşık isen, 
Tâ âşıklar safında tamam olasın sadık. 

Sen Hakk'a âşık isen, Hak sana kapı açar, 
Ko seni beğenmeyi, varlık evini bir yık.

Hâs-u âm mutî asi, dost kuludur cümlesi, 
Kime eydibilesin, gel evinden taşra çık. 

Yunus'un bu danışı genc-i nihan sözüdür, 
Dosta âşık olanlar iki cihandan fârik. 

