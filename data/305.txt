Kaçan o dilber benim gözüme tudaş oldu,
Ald’usumu aklımı gönlüme yoldaş oldu.

Gönlüm aydır benim kulu, canım aydır benim kulu,
Hiç bilmezim kimindir o, ara yerde savaş oldu.

Bu ikisi arasında bildim devlet benim imiş,
Hiç danışığım yok iken başım onunla hoş oldu.

Her nereye bakar isem odur gözüme tuş olan,
Önüm, ardım, sağım, solum genç yaz oldu ger kış oldu.

Hızr u İlyas değil iken ölmez dirliğe sataştım,
Hergiz yemez içmez iken içim dopdolu aş oldu.

Cümle âlemin gönlünde vardır onun mahabbeti,
Onu candan sevmeyenin bil ki îmânı taş oldu.

Senin aşkın odu meğer sıçramaya kimseneye,
Bir zerre değdi Yunus’a cihan içinde fâş oldu.

