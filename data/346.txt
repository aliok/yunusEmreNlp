Niceler bu dünyada günâhını yuyamaz,
Ömrü geçer yok yere, ey dırîga duyamaz.

Bir nice kişilerin gaflet gözün bağlamış,
Hak yoluna der isen bir yufkaya kıyamaz.

Bu dünya bir gelindir yeşil kızıl donanmış,
Kişi yeni geline bakıbanı doyamaz.

Ey nice arslanları alır aktarır ölüm,
Azrâil pençesine bir yoksulca duyamaz.

Var şimdi miskin Yunus, uryân olup gir yola,
Yüz çukallı gelirse yalıncağı soyamaz.

