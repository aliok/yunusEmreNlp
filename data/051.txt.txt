Ayetler ile bilinen, 
Her yerde hazır bulunan.
Cennet içinde salınan, 
Hasan ile Hüseyin'dir.

Bundan Âşura eyleyen, 
Hem ruhunu şâd eyleyen.
Anda şefaât eyleyen, 
Hasan ile Hüseyin'dir.

Muhammed'dürür dedesi, 
Gayet oldu o gün ıssı
Evliyâlar ser-çeşmesi, 
Hasan ile Hüseyin'dir.

Kanlı gömleğini alan, 
Düşmanına karşı duran,
Yezid'e kılıçlar salan, 
Hasan ile Hüseyin'dir.

Yunus eyder onda kalan, 
Bu dünyanın sonu viran.
Kerbelâ'da şehid olan, 
Hasan ile Hüseyin'dir.

