Hak müyesser etse varsam, 
Güzel Kabetullah sana. 
Baktıkça hayranın olsam, 
Güzel Kabetullah sana. 

Kara donuna bürünür, 
Arş'la beraber görünür. 
Sana varmayan yerinir, 
Güzel Kabetullah sana. 

Gümüşten kapı açmışlar, 
Mermerlerle döşemişler, 
Altın kuşak kuşatmışlar, 
Güzel Kabetullah sana. 

Kabe'nin çevresi dağlar, 
Didar görmüş sular çağlar. 
Âşık Yunus durmaz ağlar,
Güzel Kabetullah sana.

