Evvel kadim önden sona,
Zevali yok sultan benim.
Yedi iklime hükmedip,
Diri tutan sultan benim. 

Ben bu yeri yaradıcak,
Yer üstüne gök duracak.
Ulu deniz mevc vuracak,
Nuh'a Tufan veren benim.

Dur dedim göklere durdu, 
Gökler dahi karar kıldı. 
Yüzbin türlü âdem geldi,
Getirip götüren benim.

Yusuf ile çaha inen,
Teraziye altın vuran,
Kefesini basaduran,
Mısr'ın ıssı sultan benim.

Ben abidim, ben mabudum,
Kamu yerlerde hazırım.
Zalimlerden dâd alıcı,
Miskinleri tutan benim.

Kaf'tan kaf'a hükmeyleyen,
Devleri hükmüne koyan.
Yele binip seyran kılan,
Bu mülke Süleyman benim.

Yunus değil bunu diyen,
Kudret dilidir söyleyen.
Kafir ola inanmayan,
Evvel ahir heman benim.

