Senden gelir cevr ü cefa, ben âh u vah etmeyeyim,
Düşmüşüm aşkın oduna, yanıp nice tütmeyeyim.

Uş yürürüm yana yana, hep ciğerim döndü kana,
Aşkından oldum divâne, uyuyuban yatmayayım.

Senin aşkın denizine düşübeni gark olayım,
Kimsenem yok elim ala, koma beni batmayım.

Sekiz uçmağın hûrîsi gelir ise bir araya,
Hergiz mânendin olmaya sen'onlara katmayayım.

Yunus Emre sen bu sözü yüz bin der isen az ola,
İşitenler âşık ola, fazla da uzatmayayım.

