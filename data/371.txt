Sen canından geçmeden,
Canan arzu kılarsın.
Belden zünnur kesmeden,
İman arzu kılarsın.

Men arefe nefsehu,
Dersin illa değilsin.
Melaikten yukarı,
Seyran arzu kılarsın.

Tıfl-ı nareste gibi,
Eteğin at edinip.
Ele çevgan almadan,
Meydan arzu kılarsın.

Bilemedin sen seni,
Sadefte ne cevhersin.
Mısıra sultan iken,
Ken'an arzu kılarsın.

Yunus şimdi her derde,
Eyyup gibi sabr eyle.
Derde katlanamazsın,
Derman arzu kılarsın.

