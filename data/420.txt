Yok yere geçirdim günü,
Ah n'ideyim ömrüm seni?
Geldin geçtin bilmedim,
Ah n'ideyim ömrüm seni?

Seni bahaya almadım,
Anın çün kadrin bilmedim.
Sana vefadar olmadım,
Ah n'ideyim ömrüm seni?

Geldim ve geçtim bilmedim,
Ağlayıp güssa yemedim,
Senden ayrılam demedim,
Ah n'ideyim ömrüm seni?

Ömrüm ipi üzülecek,
Suret nakşı bozulacak,
Hayrım, şerim yazılacak,
Ah n'ideyim ömrüm seni?

Ayrık geri gelmeyesin,
Gelip beni bulmayasın.
Bu devranı sürmeyesin,
Ah n'ideyim ömrüm seni?

İşte koyup gideceksin,
Beni garip edeceksin.
Kara yere gireceksin,
Ah n'ideyim ömrüm seni?

Hani seninle olduğum,
Sevinçli olup güldüğüm.
Ya son ucu yad olduğum,
Ah n'ideyim ömrüm seni?

Miskin Yunus gideceksin,
Acep sefer edeceksin,
Ettiğini bulacaksın,
Ah n'ideyim ömrüm seni?

