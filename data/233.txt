Ey yarenler söylen bana,
Ben nicesi dolanayım?
Ne türlü tedbir edeyim?
Ya nice sağınç sanayım?

Canımda ol büt bitiptir, 
Gönülümü ol alıptır,
Hey beni ol avutuptur, 
Ayrık neye bağlanayım?

Öyle ediptir ol beni, 
Seçemezem dünden günü, 
Alsın teni, alsın canı,
Ko ben ona alınayım.

Ben gevheriyim, kânım o
Ben bir kulum sultânım o 
Aklım-u canım gönlüm o
Ondan niçin usanayım?

Onsuzluğum bana haram, 
Ondandurur nakdim tamam. 
Buncılayın lûtf-u kerem, 
Nerde bulup dinleyeyim?

Odur bana Yunus deyen 
Odur benim bağrım delen 
Odur beni bensiz koyan 
Hem ben oyum bu ben neyim

Odur bana Yunus diyen, 
Odur benim bağrım delen, 
Odur beni bensiz koyan, 
Hem ben olam, bu ben neyim? 

