Erenler bir denizdir, âşık gerek dalası,
Bahri gerek denizden girip gevher alası.

Yine biz bahri olduk, denizden gevher aldık,
Sarraf gerek gevherin kıymetini bilesi.

Yürü var epsem olgıl, ne simsarlık satarsın?
Ali gibi er gerek isbu sırra eresi

Muhammed Hakk’ı bildi, Hakk’ı kendinde gördü,
Cümle yerde Hak hazır, göz gerektir göresi.

Dile rızkını Hak’tan “Nahnu kasemnâ” pinhan,
Nefsin bilmiş ol gerek göz hicâbın silesi.

Dedim isbu nefesi asıklar hükmü ile,
Bahıllıksız er gerek bir karara durası.

Alimler kitap düzer, karayı aka yazar,
Gönüllerde yazılır bu kitabın süresi.

Yürü hey sofu zerrak, ne salusluk satarsın?
Hak’tan artık kim ola kula dilek veresi.

Hak durağı gönülde, ayeti var Kur’anda,
Arştan yukarı ancak ask burcudur kalesi.

Şöyle deli olmuşam, bilmezem dünden günü,
Yüregime isledi ask odunun yarası.

Gel şimdi miskin Yunus, tut erenler eteğin,
Cümlesi miskinlikmiş, yokluk imis çaresi.

