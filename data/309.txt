Kim dervişlik ister ise,
Diyem ona n'etmek gerek.
Şerbeti elinden koyup,
Ağuyu nuş etmek gerek.

Gelmek gerek terbiyete,
Cümle bildiklerin koya.
Mürebbisi ne der ise,
Pes olanı tutmak gerek.

Tuta sabr-u kanaatı,
Tahammül eyleye katı.
Terk eyleye suretini,
Bildiğin unutmak gerek.

Dünyadan gönlünü çeke,
Eli ile arpa eke.
Ununa yarı kül kata,
Güneşte kurutmak gerek.

Diyem ona nice ede,
Nefsi dileğin bu yolda.
Kaçan ki iftar eyleye,
Üç günde bir etmek gerek.

Böyledir derviş dirliği,
Koya cümle ayyarlığı.
Ondan bulusar erliği,
Çok kahırlar yutmak gerek.

Bakma dünya sevisine,
Aldanma halk gövüsüne.
Dönüp didar arzusuna,
O Hakk'a yüz tutmak gerek.

Yunus şimdi nedir dersin,
Ya kimin kaydını yersin.
Bin kişi bu sözü desin,
Ona gücü yetmek gerek.

